*8-

anquirendae sunt descriptiones. Quae quidem non'modo
rarissimae sunt, sed saepissime etiam, si inveniuntur,
vel obscurae sunt, vel sibi repugnantes. Quae indicia
hujus generis in veterum scriptis reperiantur et quae
desiderentur, hoo loco explicabimus. Unus Claudius
Ptolemaeus 1) omnium causarum, e quibus coeli status
alicujus terrae pendet, primam accurate respexit. -Ab
eo jam loca secundum longitudinis et latitudinis gradus
plerumque rectissime definiuntur. Praeterea Germania
ab eo in quinque climata dividitur, non additis quidem,
quod valde dolendum est, hujus divisionis causis, ita ut
sola altitudo poli videatur fuisse norma3 plantarum enim
vel animalium, quae singulis coeli regionibus propria
esse solent, nulla habetur ratio. Multas alias rationes,
e quibus caloris frigorisve alicujus loci modus magna
ex parte pendet, ut, quantum is maris aequor superet,
utrum montosus an planus sit, num ‚declivis sit, ,et ad
quam regionem, num magnas aquas silvasve vicinas ha-
beat, quod genus terrae in eo praevaleat, veteres scri-
ptores in Germanici coeli consideratione parum· perpen-
dunt. Sed natura harum conditionum earumque effectus
eadem mansit3 praeterquam quod quaedam paludes at-
que silvae, quae utique hujus illiusve loci aetem mutare
potuerunt, sublatae sunt. Neque certius e descriptis
terrae fructibus sumitur testimonium, quo liqueat, fri-
gidius coelum fuisse. Plantae enim, quae frigidioris
coeli regionis sunt, quam Germaniae, neutiquam lau-
dantur3 neque satis demonstratum est, eas, quae postea
e calidioribus terris in nostras translatae sint, jam tum,
si satis diligenter curatae essent, non et ipsas laete
proventuras fuisse3 id quod infra fusius tractabitur.
Plurimum momenti apud multos viros doctos id habuit,

¹) Ber. geogr. 11. c. 11.

4

